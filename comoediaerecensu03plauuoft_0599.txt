Menaechmorum argumentum hoc est. Syracusanus quidam ge-
minos filios habuit, Menaechmum et Sosiclem. Horum alterum
quum Tarentum ad mercatum secum eduxisset, furto subreptum
amisit, ipse dolore consumptus moritur. Alterum filium domi
relictum avus illius nomine Menaechmum appellat. Is (Sosicles
s. Menaechmus ΙΙ) postquam adolevit, fratrem amissum per omnes
terras quaerens post longos errores tandem Epidamnum, ubi
frater erat, devehitur, ibique similitudo gemellorum, qua maior
nulla cogitari potest, primum maxumas turbas creat, tum efficit,
ut inter se agnoscant. Nam Menaechmus ille Epidamnius (Menaech-
mus Ι), quem uxoris cum magna dote ductae iam taedet, amicam
habet Erotium meretricem. Ei pullam uxori surreptam affert pran-
dioque apud eam condicto una cum parasito ad forum profici-
scitur. Interim alter Menaechmus cum Messenione servo a navi
advenit. Is et a coquo Erotii et ab ipsa Erotio pro fratre
habitus nec prandium sibi oblatum aspernatur et praeda onustus
discedit, nam meretrix pallam sibi datam, ut a phrygione re-
concinnetur, ei tradit. Sed nondum locum reliquit, quum para-
situs advenit. Is graviter questus, quod sine se prandium
instituerit, quum ab homine, qui eum numquam vidit (Menaech-
mo ΙΙ), cum contumelia abire iubeatur, iratus ad uxorem Me-
naechmi (Ι) se confert, eamque et de amica viri et de palla
surrepta certiorem facit. Huic ad Erotium properanti, apud
quam virum suum se oppressuram sperat, ipse vir a foro rediens
obviam fit et convicio tam uxoris quam parasiti obruitur,
quumque uxor ante omnia, ut pallam sibi reddat, postulet uec
nisi ea recepta domum eum intrare patiatur, ad Erotium conversus

 

