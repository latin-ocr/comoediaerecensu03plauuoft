Argumentum fabulae huius modi est. Casinam puellam expositam
et inter ancillas domus alienae educatam, postquam ad nubendi
aetatem pervenit, tam herus senex, Lysidamus, quam adolescens
filius amat, et quo facilius eius potiantur, senex vilico suo,
Olympioni, adolescens armigero, Chalino, nuptum dari eam
cupiunt; uxor seme, Cleostrata, ut facile intelligitur. filio favet
tum absenti. Postquam et senex Chalino et uxor Olympioni
frustra persuadere conati sunt, ut a petenda Casina absisterent,
res sorti permittitur, ut ei, cui sorte obtigisset, puella nuberet.
Olympionis sors exit. Senex gaudio exsultans nupt-ias parari
iubet, et ab amico vicino impetrat, ut sibi aedes vacuas concedat,
quo puella deduci possit. dum uxor eam cum vilico rus profi-
cisci credat. Sed Chalinus rem comperit et uxori nuntiat, quo
fit, ut turpe senis consilium prorsus frustretur. Primum morae
afferuntur, ne aedes vicini vacuae fiantg deinde hoc tandem effecto,
ancilla Cleostratae Lysidamo nuntiat Casinam furere gladioque
minitari se eum, quicum hoc nocte cubaret, necaturam, tandem
coqui cenam parantes ollis inversis, igni restincto alia omnia
agunt, donec senex morae impatiens incenatus sponsam deducere
iubet. Iam Chalinum sponsae ornatu vestitum Olympioni tradunt,
isque eum pro sponsa in vicini aedes introducit, ubi et vilicus
et herus ab eo proterve ludificantur et plagis male habentur;
postremo cum summo suo pudore maximoque mulierum risu
exeunt.

Primus fabulae auctor Diphilus fuit Sinopensis, nobilis eo-
moediae recentioris scriptor, v. Meinek. Com. Gr. Ι p. 446.

