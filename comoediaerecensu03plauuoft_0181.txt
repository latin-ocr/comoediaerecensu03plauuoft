Cistellaria fabula est, in qua agitur de cistella'cum crepundiis, qua
inventa agnoscitur filia olim supposita. Argumentum tale est.
Sicyone, ubi fabula agitur, Rhnnostratam puellam ingenuam ante
octodecim annos amaverat Demipho mercator Lemnius. Qui
quum domum redisset aliamque ibi uxorem duxisset, Phano-
strata puellam, quam peperit, exponere coacta est. Lampadio
servus eius infantem in hippodromo proiecit, proculque aspiciens
a muliere quadam tolli animadvertit. Haec puellam Melaenidi
amicae tradit, quae eam pro sua educat et Selenium appellat.
Adultam hanc Alcesimarchus, adolescens Sicyonius dives, amat
et domi apud se habet. Sed pater eius aliam ei uxorem spo-
ponderat, Demiphonis filiam ex Lemnia uxore natam3 Demipho
enim post huius uxoris mortem cum filia Sicyonem migraverat
et cum Phanostrata, quam prius amaverat, novum matrimonium
iunxerat. His auditis Melaenis, quae Selenium Alcesimarchi uxo-
rem fore speraverat, eam ad se revocat. Ea autem quum nec
matris imperio non parere auderet, nec Alcesimarcho absente
aedes sibi creditas temere relinquere posset, amicam meretricem,
Gymnasium, persuadet ut suo loco aedes Alcesimarchi servet.
Sic adulescens redux pro amica, quam aegerrime desideraverat,
aliam domi suae mulierem invenit. Quo facto ira et aegritudine
consternatus nec minis nec precibus Melaenidem ad puellam
reddendam perducere potest. Verum interim Demipho et Pha-
nostrata iam iusto matrimonio iuncti filiam illam olim expositam
recuperare cupientes, Lampadioni, qui eam exposuerat, mandant

 

