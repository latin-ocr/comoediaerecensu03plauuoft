Quum abhinc annos prope octo alteram huius voluminis
pai-tem edidi, cur priorem retinerem, eausam attuli omnibus
acceptissimam, Studemundi (Yistellariae editionem brevi prodi-
turam esse, virumque doctissimum mihi suasisse, ue ante quam
eam vidissem, fabulam temporum iniuria tam male habitam
ederem. Quam editionem adhuc non ego magis, quam omnes
hurum litterarum studiosi cupide exspectamus, nec dubito quin.
ubi ea apparuerit, futurum sit ut men, quamvis priores ante-
cedat, tamen multo inferior videatur eo, quod hodie re vera
effici possit3 nam palimpsesti schedas, quas ante aliquot anuos
examinare inceperam, tam valetudine quam negotiis districtus
relinquere coactus sum, nec invitus relinquebam, quoniam
Studemundi copias exstare brevique publici iuris fore putabam.
Sed absolutis ceteris meae editionis partibus quum nec biblio-
pola amicissimus opus imperfectum manere. pateretur, nec ipse
aetate iam provecta diutius morari auderem, mea, qualiacunque
sunt, edidi.

In hac autem parte eatenus ab eo consilio, quod in ceteris
secutus sum. declinavi, quod paulo uberiorem attuli codicum
varietatem. Nam quum hoc mihi ab initio proposuissem, ut ab
inutilibus omnibus abstinerem, ne farragine variarum scriptu-
rarum legentium animi turbarentur et fatigarentur, ideoque in
prioribus Plauti fabulis unius codicis Palatino-Vaticani (B) va-
rietatem attulissem, quoniam postea invento XIII saeculi codice
Ambrosiano I 257 novum subsidium accessisse videbatur, hie et
huius (E) et Britannici codicis (I) varietatem attuli, non quo
multum hac re profectum crederem, sed quo magis appareret,

 

